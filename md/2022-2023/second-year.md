## Druhák pryč
### 20.06.2023

Můj volnočasový projekt studia na KISKu se přiblížil ke svému konci, jestli zdárnému, to se ještě neví, neboť práce na diplomce postupují asi tak podobným tempem, jako stavba Nového koncertního sálu pro Brno.

Musím říct, že druhý ročník byl mnohem víc uspěchanější, než ten první. Množství zajímavých předmětů ale narostlo, jen si z nich nic moc nepamatuji. Ze všech bych asi vyzdvihl Literaturu a kulturní areály, protože i přes mou cílenou téměř životní ignoraci humatních oborů mě tohle zaujalo opravdu hodně a bylo to tématem mnoha večerních potlachů s provozákem Ramen Brno nad škopekm u Poutníka. 

Jinak vlastně moc nevím, co bych v souvislosti se školou vypíchl, přečetl jsem toho asi nejvíc za poslední roky, ale to má souvislost spíš jen oslím můstkem přes slovo *knihovnictví* v názvu oboru. Do splnění studijních požadavků mi zbývá poslední diplomový seminář a odevzdat diplomku (Super nápad nezapsat si ten seminář hned v prvním semestru btw.). Tak uvidíme, jestli se mi povede tuhle životní eskapádu ukončit s grácií a nebo s potupou. sázet na sebe zatím radši nebudu. 