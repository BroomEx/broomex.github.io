## ISKM03 - Reflexe
### 24.01.2022

> Vzhledem k tomu, že v rámci předmětu bylo za úkol vypracovat esej na zvolené téma, která zahrnovala i jeho reflexi, uvádím onu reflexivní část níže, celá esej, která se ve své druhé části zabývá fenoménem tzv. Fablabů, je pak dostupná [zde.](iskm03-esej.pdf)

Tento předmět chápu jako jakýsi úvod do studia knihovnictví a jeho význam a roli v kurikulu studijního oboru vidím zejména v úvodu do studia, pro studenty, kteří se původně studiu ISK nevěnovali.

Nevím, do jaké míry je předmět přínosný pro studenty, kteří absolvovali na KISKU bakalářský studijní program, ale pro mě, jakožto studenta původem z technické školy, představoval značné množství nových informací, a to zejména část přednášená panem profesorem Kylouškem, která se věnovala historickému vývoji literatury, což pro mě byl vhled do naprosto nové problematiky, neboť jsem literární teorií nebyl do teď nijak poznamenán. Kromě samotného vývoje krásné literatury, se pan profesor věnoval i tématům jako je například autorství a jeho vývoj nebo kulturní kapitál.

Oproti tomu druhá část, která byla vyučována paní doktorkou Mazáčovou, ve které byly probírány základní knihovní procesy a postupy, jejich historický vývoj a nastínění budoucnosti, byla již mnohem srozumitelnější, neboť pro mě nepředstavovala tak abstraktní téma, jako samotná literární teorie. Za velmi přínosné a zajímavé bych v této části označil zejména přednášku pana Daniela Bechného, který působí jako ředitel Studijní a vědecké knihovny Plzeňského kraje. Tato přednáška se věnovala vývoji knihovního zákona a jeho aplikace v praxi, dále pak například postavení knihoven ve společnosti a vizi jejich fungování v budoucnu.

Posledním blokem pak byly přednášky vedené pane doktorem Škyříkem, které se věnovali aktuálním trendům v knihovnictví a v kreativních průmyslech a zajímavým novým technologiím, které s tímto tématem souvisí. Velmi zajímavá byla jeho druhá přednáška, ve které se věnoval otevřeným dílnám a jejich propojení s knihovnami. Toto byla část, která mě opravdu velmi překvapila, neboť spojení otevřených dílen a knihoven pro mě byla novinka i přes to, že komunita okolo otevřených dílen v ČR mi není cizí a částečně jsem se i podílel na organizaci prvního Makers Fairu v České republice.

Kromě výše zmíněné eseje na téma fénoménu tzv. Fablabů byla ještě povinnost splnit jednu z kulturních výzem pana doktora Škyříka. Já pro tento účel zvolil téma návštevy koncertu a sepsání "reportu", jehož text je dostupný [zde.](iskm03-vyzva.md)