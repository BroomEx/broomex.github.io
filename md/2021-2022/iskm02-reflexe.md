## ISKM02 - Reflexe
### 24.01.2022


Design informačních služeb a interakcí je, z mého pohledu, jeden ze stěžejních předmětů studia. Ne, že bych se chtěl tomuto tématu věnovat, ale jak jsem říkal u přijímacího pohovoru, jakožto původně hardwarový vývojář, co si poctivě prošel celou cestu od elektroniky, assemblerů, nízký a vysokých jazyký až po cloud a který se prosně věnuje víceméně všemu od backendu po frontend, mě vcelku zajímala nadstavba, proč vlastně některé věci programuji tak, jak je programuji. 

Musím se přiznat, že jedním z hlavních "wow" předmětu bylo hned v počátcích uvědomění si, že jako službu nemusím vnímat pouze "nějaký webový formulář", ale v podstatě všechno zahrnujíc i třeba optimální rozložení laviček v parku (No dobře, toto je už spíše moje volná interpretace, ale úhly pohledu jsou různé). 

Předmět z mého pohledu asi spíše plaval po povrchu a tak pro začátek definoval základní paramtery služeb na kterých jsou postaveny, jako jsou např. uživatelské rozhraní a zážitky a rozdíly mezi nimi. Dále pak základy designu a vývoje služeb a základních metod, zapojení a ukotvení pozice designéra. 

Předmět se také dotkl kritického přístupu a etiky designu služeb, což ve mě zarezonovalo trochu víc, než bych čekal, neboť jsem zrovna přečetl ***Smrt je mým řemeslem*** od Roberta Merla a do určité míry se bavil tím, že Rudolf Höss byl vlastně taky svým způsobem designérem služeb, byť jeho služba nebyla zrovna, jak se říká, to ono. 

Kdybych měl vybrat jednu věc, která mi stoprocentně utkvěla v hlavě, tak to bude asi metoda dvojitého diamantu, o které jsem do té doby neměl tušení a je to takový ten případ, kdy se ukáže, že je to věc, kterou v určité verzi využívám denně. 

V rámci předmětu jsem vypracoval a publikoval [rozhovor](iskm02-rozhovor.md)