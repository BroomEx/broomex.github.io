## ISKM10 - Reflexe
### 15.04.2023

Další ze série předmětu typu "ježiš, to je zajímavý, trpím jako zvíře". Pomalu u sebe začínám objevovat pattern, že předměty které jsou víc věda mě více zajímají, ale nejsem schopen dělat tu vědu, tak mě taky trochu ničí. 

Bylo toho hodně, od základních paradigmatů a modelů informačního chování, přes návrhy výzkumů až po různé psychologické teorie. No a jak toho bylo hodně, tak jsem se v tom docela ztrácel, dílčí témata byla zajímavá, ale nějak se mi nepodařilo získat celký obraz toh, co se v předmětu bralo. Možná je to tím, že jsem pořádně nepochopil rozdíl mezi ***information seekingem*** a ***information searchingem*** a tak mám problém se ve všem zorientovat.

Během semestru bylo potřeba vypracovat dva úkoly, které tady radši prezentovat nebudu, neboť se ukázalo, je stále kam klesat a i laťka položená na zemi, se dá s trochou neschopnosti podhrabat. Jednou tyto dva "články" rituálně spalím. 

Grande finále pak skupinový výzkumný projekt, který jsme zpracovávali na téma ***Informačná diéta voličov na Slovensku počas prípravy na nadchádzajúce predčasné parlamentné voľby***, což byla naopak docela zábava. I přes přítomnost slováků jsme o slovenských volbách nic nevěděli a tak to vedlo k docela zajímavým debatám nad tím, co že to vlastně chceme zkoumat a jak, kde za vrcholný highlight považuji snahu zjistit, jak velký bychom měli mít populační vzorek. To jsme se snažili učinit na základě jistého nejmenoveného odborného článku odněkud z Demokratické rapubliky Kongo, ze kterého se dalo primárně vyčíst jen to, že si máme výsledky prostě vymyslet a ušetřit prachy za průzkum. Praktické řešení. Debatu nad rozdělováním bodů mezi jednotlivé členy týmu dle zásluh, ve které padali hlášky jako ***korporání overlordi si přejí, abychom my, inteligence, šli proti sobě*** radši  nechám bez komentáře. 

Sečteno podtrženo, bylo to zajímavé, jsem rád, že jsem se účastnil a jsem rád, že už je konec. 