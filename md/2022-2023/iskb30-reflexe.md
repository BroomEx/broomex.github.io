## ISKB30 - Reflexe
### 02.02.2023

Co je to informace, jak ji uchovávat, jak se chová v různých mediích, ztrácíme nějaké informace při digitalizaci z jejich fyzických nosičů atp. To jsou všechno otázky, které byli v rámci předmětu Informace, komunikace a identita probírány ze všech možných úhlů a za mě jeden z nejvíce zajímavých předmětů, které jsem mohl v rámci studia absolvovat. 

Například ztráta informací při jejich digitalizaci pro mě byla velmi zajímavá část, neboť mě nikdy ani nenapadlo přemýšlet nad tím, jestli o něco nepřicházíme, zmíněný příklad s deníkem Charlese Darwina a analýzy zbytků jeho tělních tekutin, které na něm ulpěli, mi přišla jako něco opravdu zajímavého. 

V rámci předmětu bylo povinné vypracovat seminární práci, ve které jsem se věnoval přenosu informací a komparaci analogového a digitálního přenosu. Práce je dostupná [zde](ad.pdf) a věnuji se v ní zejména způsobu, jakým jsou data digitalizována, jejich přenosu pomocí digitálního a analogového signálu, vzorkování analogového a využití jednotlivých druhů přenosu. V rámci práce je také zahrnut krátký historický přehled týkající se přenosu digitálních a analogových dat.