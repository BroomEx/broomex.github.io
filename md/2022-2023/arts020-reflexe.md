## ARTS020 - Reflexe
### 02.02.2023

Na začátek musím říct, že předmět Digitální humanitní vědy splňoval přesně to, proč jsem na KISK hlásil. Předmět byl extrémně různorodý, každou přednášku vedl jiný přednášející a vždy se věnovala nějakému specifickému zaměření práce s digitálním prostředím. Takže jednou se jednalo o práci s mapovými podklady a jejich rozšíření o další data, jindy zpracování obrazu a nebo třeba zvuku. 

Součástí výuky bylo zpracování malého úkolu, který souvisel se zrovna probíraným tématem, jako bylo například vytvoření interaktivní mapy (v mém případě s vytížeností posiloven, ne že bych tam chodil), jindy třeba zpracování návrhu projektu pracujícím se zvukem (automatické přiřazení písniček s bpm odpovídajícím dané činnosti) a nebo například práce s obrazem, kde jsem zpracovával návrh na projekt hledající autory neznámých uměleckých děl, které jsou v různých pozůstalostech a kterých je autor, neznámý, tento projekt je možné prohlédnout [zde](unknown-artists.pdf). 

Celkově předmět musím vyhodnotit velmi pozitivně, neboť pro mě do té doby neznámý pojem **digitální humanitní vědy** představil velmi zajímavě a řekl bych, že v rámci možností detailně a díky praktickým úkolů se nejednalo o pouhou teorii. 