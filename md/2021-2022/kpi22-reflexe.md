## KPI22 - Reflexe
### 24.06.2022

Kurz kreativní práce s informacemi byl další předmět, který jsem si zapsal z takříkajíc kreditové nouze a byl jsem přilákán zejména absencí přednášek a stoprocentní online výukou v očekávání pohody. 

No pohoda to úplně nebyla, v rámci předmětu se vypracovávalo velké množství úkolů, které si spolužáci následně hodnotili mezi sebou. Postupně se v předmětu prošlo velkým množstvím témat, které se věnovali metodám čtení a psaní, paměťovým schopnostem a celkově tomu, jak s informacemi pracovat, zpracovávat a měnit je v kreativní výstupy. 

Musím se přiznat, že pro mě toto bylo jako na horské dráze, tzn. vypracování jednotlivých úkolů pro mě byla muka a udržet soustředění mi opravdu nešlo, na druhou stranu, když bylo hotovo a člověk to dané téma prokoukl, tak se dostavil masivní pocit zadosti učinení. Něco jako když se v matematice luští složitý příklad a najednou dojde k pochopení a je mžiku hotovo. 

Finálním úkolem pak bylo vedení kerativního deníku po alespoň deset dní, to bylo možné provést jak rozloženě do celého měsíce, tak deset po sobě následujících dní, asi nemusím říkat, že moje přirozená lenost zvolila variantu B. Reflexi na vedení tohoto deníku, která shrnuje moje pocity z jeho psaná a vlastně i trochu to, co jsem si z celhé předmětu odnesl, naleznete [zde.](kpi22-denik.md)