## ISKB12 - Reflexe
### 30.5.2023

Organizace znalostí byl jeden z těch více odborných předmětů, který mi přišel z větší části spíše jako nuda, ne v tom ohledu, že by mě dané téma nezajímalo, to spíš naopak, ale jedná se o hodně teorie a málo akce. V rámci předmětu se procházeli různé metody třídění a ukládání nejenom samotných dat, ale také příslušných metadat. Většinu přednášek jsem shlédl ze záznamu, a tak pro mě bylo občas velmi komplikované udržet pozornost a nebýt většího množství úkolu, které bylo potřeba vypracovat, tak bych asi ze semestru nic moc neměl a vše doháněl až před zkouškou. Na druhou stranu to dobře ukazuje, že i mnou nenáviděné domácí úkoly mohou mít smysl.

Asi největším výstupem z tohoto předmětu je, že jsem na základě znalosti z něj dostal práci na velmi částečný úvazek v pražské NTK, kde tedy nyní působím na pozici technického poradce, kde se jakožto programátor snažím propojovat knihovnický a IT svět.

Finální výstupem z předmětu pak měla být práce pracující s nějakým tématem organizace dat. Mým tématem bylo zpracování a ukládání dat v datových skladech, která se snad stane základem mé diplomové práce a je dostupná [zde.](dwh.pdf) 