## KPI - Kreativní deník - reflexe

Kreativní deník jsem psal mezi 8. a 19. květnem, kdy jsem prvních pět dní využíval povinnou šablonu, na druhou polovinu jsem pak z šablony odstranil ty části, které se mi každý den dělali největší obtíže, jako je byla sekce s kreslení, dále pak ty sekce, kde jsem si nebyl tak úplně jistý, jestli chápu jejich podstatu, jako bylo kreslení myšlenkové mapy dne a nakonec ty, které jsem už neměl jak rozvíjet, což byla sekce s nástroji pro rozvoj kreativity. 

Celkově pro mě psaní deníku představovali větší výzvu, než jsem si myslel, neboť se ukázalo, že například vymyslet každý den tři pozitivní věci , které mě potkaly a nebo něco, co bylo v mém okolí neobvyklé, se ukázalo jako obtížnější než jsem si myslel.  Tento fakt asi mohu přisoudit tomu, že v poslední době jsem byl pracovně velmi vytížen a vzhledem k tomu, že pracuji z domova, byl můj den program v zásadě omezen na nákup, oběd, práci a občasné popracovní pivo. 

Trochu mě zaskočilo také to, že mnou zvolená forma psaní deníku v ruce byla o to náročnější, jelikož už prakticky nepíši rukou a tak mi popsání dvou stran na jeden zátah činilo ze začátku docela potíže. 

Během psaní bylo ale zajímavé sledovat postupný vývoj v rychlosti psaní, neboť ze začátku jsem musel u všech bodů docela dlouho přemýšlet, než jsem byl schopen alespoň něco sepsat, toto se postupně zlepšovalo a v posledních dvou dnech už bylo samotní psaní naprostou rutinou na na patnáct minut, jelikož jsem o jednotlivých sekcích přemýšlel už během dne. 

Výsledkem tedy je, že si momentálně hraji s představou, že bych si schválně zkusil modifikovanou verzi deníku psát i nadále a postupem času zkusil zahrnou více sekcí, které by se tematicky týkaly práce nebo volnočasových aktivit.