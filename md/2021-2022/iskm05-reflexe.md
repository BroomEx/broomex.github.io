## ISKM05 - Reflexe
### 24.01.2022

Tento předmět jsem si zapisoval se zcela jiným očekáváním a očekávaným výstupem, než jsem ve finále dostal. Těřko říct, jakým způsobem jsem si náplň vyložil čistě technokraticky a očekával něco na způsob datových modelů, způsobů ukládání dat, bezpečnostních politik atp. a namísto toho dostal pořádnou nálož týkající se service managamentu, otevřených dat a práci s daty v podání státu celkově. Občas asi není od věci přečíst si příslušné syllaby...

Po prvnotním překvapení, se však ukázalo, že to vlastně nebyla špatná volba. Předmět měl za mě velmi dobrou skladbu založenou zejména na přednášejících hostech, kteří většinou pocházeli z praxe a tak byl jejich výklad pro mě o něco lépe srozumitelnější, než když na toto téma vedeny klasické přednásky.

Z těchto hostů bych asi nejvíce vyzdvihl Jana Matulu a jeho sérii přednášek na tíma informačního managementu a frameworků, které jsou v rámci informačního managementu využívány a dále pak přednášku Jana Cibulky o boji s úředním šimlem ve smyslu využívání zákona 106 o svobodném přístupu k informacím. 

Byť mi toto téma není nikterak blízké, musím připustit, že v rámci tohoto předmětu mě spousta věcí zaujala do té míry, že mi bylo občas až líto, že jsem většinu přednášek sledoval ze záznamu a nebylo tak možné se doptat na případné detaily. 

...a že jsem si v rámci jedné z mála přednášek, které jsem sledoval v reálném čase nechal zapnutý mikrofon a celá skupina v čela s panem Matulou musela poslouchat mé handrkování s kurýrem. 