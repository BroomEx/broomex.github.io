## ISKM55 - Reflexe
### 24.01.2022

Nástroje a metody datové analytiky je velmi prakticky zaměřený předmět, který obsahuje přesně to, co je uvedeno v jeho názvu. 

Celý předmět by se dal ani shrnout citací kolegy Kubáčka, který na finálním lekci konané v pivnici nevalné pověsti pronesl vcelku kruciální větu ***„Už v prvních patnácti minutách a odhalení klávesové zkratky Ctrl+Shift+↓ v Excelu mi tento předmět předal víc, než leckterý jiný za celý semetr".***

Obsah předmětu by se dal rozdělit na dvě části, které nebyly striktně oddělené, nýbrž se dle potřeby různě proplétali. Za mě, a vzhledem k rozsahu asi i obecně, důležitější se týkala zejména akvizice dat z různých zdrojů a jejich následné zpracování. Ke slovu tedy přišly pomůcky typu xpath, excel a google tabulky. 

Obecně bych před absolvování asi řekl, že mě nic nemůže překvapit a většinu věcí jsem skutečně znal, alespoň teoreticky, trochu. V praxi se však ukázalo, že přeci jen lidé, kteří se tomuto tématu věnují profesionálně mají hodně co předat a tak spousta hodin končila tím, že jsem sám nad sebou nevěřícně kroutil hlavou a nechápal, že jsem spoustu věci dělal zbytečně složitě. 

Druhá část se pak věnovala vizualizaci dat, vzhledem k tomu, že se tomuto tématu se věnuje samostatný předmět, byla tato část poněkud okleštěna na nutné minimum. Zde se ale musím přiznat, že s ohledem na mou vrozenou barvoslepost, tupozrakost a celkově nedostatek citu pro detail jsem omezení přednášek na téma osy a barvy na grafech s klidem oželel. I když se ve mě dnes probouzí drobný neklid, když vidím například sloupcový graf s uříznutou y osou. 