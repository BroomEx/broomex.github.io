## The end is not near, it´s here
### 04.06.2024

Here we go, tahle strastiplná cesta spěje ke svému konci. Od první myšlenky uplynulo už hodně času a dost věcí je jinak. Už nejsem v Brně, stejně jako většiná mých kamarádů. Limbo, strategická to základna u fildy už taky nepremává a já se pomalu blížím k přerušení poslední vazby, která mě s Brnem ještě nějak spojuje. 

Tři rok zpátky jsme začínali čtyři, já na KISKu, T. a Z. na Filosofii a L. na filmové vědě. Všem nám bylo okolo třiceti, všichni vystudovaní, zaměstnaní a očvidně znudění. T., myslím, ani nenastoupila, Z. se na to vybodl asi po měsíci, když odletěl na svojí padesátou šestou pouť do Santiága a L. to položil někdy po čtvrt roce. Vytrval jsem jen já. 

Vlastně ani moc nedokážu říct proč, jedna věc je náplň výuky, která mě bavila, ale nejsem si úplně jistý, jestli to je ten důvod, proč jsem si dobrovolně přivodil tolik stresu. Při těhle úvahách mi na mysli tane jiný důvod, asi dost stejný, který způsobil, že jsem si od září nesehnal nové bydlení a lepím to napříč republikou/evropou a nikde se mi moc nechce zůstávat dlouho, asi mi prostě chybí vyšší cíle za kterýma jít a tohle byla jedna z mála věcí, který už nejsou úplně pracovní a festivalová rutyna. Vlastně je to docela dost smutný důvod pro vystudování další vysoký (pokud se nebavíme o tom, že někdo chce být pediatr, jako třeba jako třeba Vladimír Pucholt, v poslední době mi doporučovali dokument o něm, prej hodně skvělý).

Před třemi lety jsem nastupoval s nějakými vizemi, proč to chci udělat, jedna z nich byla, že se chci učit věci, který mě sice zajímají, ale těžko si myslet, že sám od sebe budu zkoumat podobnosti mezi totalitami v *1984* a v *Překrásném novém světě*. Tohoto se mi dostalo vrchovatě a musím říct, že to vždy bylo velmi zajímavě. Druhá vize, proniknout více do tajů tvorby UI a UX, uplně nevyšla, ale i tak jsem s outputem vcelku spokojen, neboť i když ze mě designér nikdy nebude, všechny nabité znalosti vlastně v praxi využívám, neboť v práci tato pozice v zásadě neexistuje, třetí vize a to zkusit se začlenit i do jiných kolektivů nevyšla vůbec, ale to je spíš tím kombinovaným studiem a mou asociálností, které se už asi neikdy nezbavím, musím však říct, že mě velmi mrzelo, že nemám na školu a komunitu okolo ní více času. 

Během studia jsem velmi vnímal rozdíly mezi studiem technické a humatnítní školy, kdy se například ukázalo se, že na fildě je mnohem složitější věci ošmelit než na technice, což je věc, kterou jsem upřímě neočekával. V souhrnu to byly krásné roky, díky za ně, jen ten poslední jsem tedy už mohl odpustit, přeci jen státnicovat loni, bymi asi prospělo, teď už se musím všechno učit od znova.

V titulku tohoto posledního příspěvku jsem použil název poslední epizody seríálu The O.C., neboť i ten jsem v posledních letech binge watchnul a přijde mi celkem přílehavý, byť v serále ten konec znamená konec střední a nástup na vysokou, já s ní už asi definitně končím. Žádný velký plán co dál nemám, primárně teď musím opět stabilizovat svůj pracovní a osobní život, který je po posledních letech více než rozbitý.  

Státnice jsou přesně za deset dní a v asi nejblbější době, kdy mohou být, protože v tomhle roce nejde nic dobře, nebaví mě práce, nebaví mě se učit, nebaví mě Beseda, chybí mi Brno, chybí mi brácha, štve mě, že se stěhuju do Prahy, kterou nesnáším a štvě mě, že je to ta nejvíc logická možnost. Je toho hodně a bude ještě víc. Nevím, jestli ta systémová blbá nálada letošního roku opadne po statnicích, až alespoň trochu ubude stresu, i když spíš ne, těhle "*jen co tohle dodělám tak bude už klid*" už bylo tolik, že je ani nepočítám. 

S jistotou ale vím, že ať to dopadne jakkoliv, tak půjdu za Datlem na křenku na Ramen, dám si vajíčko a vývar navíc a půjdu spát, večer si pak s ostatníma dám pivo u Poutníka, vyměníme s Datlem nějaký absyntovky, vyřešíme s Tomem kvalitu egalizačních brusek a jestli se dostaví i Filipidlo, tak se pohádáme tom, kterej českej uživatel Twitteru je větší pitomec. Bez ohledu na výsledek si konečně splním sen a objednám si tu Bohemku, kterou tam mají na nápojáku, co pamatuju. Škoda jen, že ten víkend zrovna v Brně nikdo moc nebude, ale snad se uvidíme v neděli na svatbě, v Kostele Nejsvětějšího Salvátora, v Praze. Jak signifikantní, že se nakonec my všichni, co jsme spolu v Brně pili, musíme potkat na druhý straně republiky.

Závěrem chci snad jen říci díky za dary, po těch letech na FSI VUT, FS, FSv a FEL ČVUT jsem měl zas pocit, že cílem školy je někoho něco naučit a ne mu jen dokázat, že je vůl. Studium na KISKu nebylo snadné, ale spíše bych ho charakterizoval jako spravedlivé, než náročné, každopádně stálo to za to. Dík.